60 Q HORATII FLACCI

Pauperem laboribus}
Vocatus atque non vocatus audit. ⁴

ODE ΧΙΧ. 
IN BACCHUM.

Bacchi laudes , ejus numine plenus, canit poeta.

BACCHUM in remotis carmina rupibus
Vidi docentem, (credite posterii)
Nymphasque discentes, δι aures

Capripedum Satyrorum acutas. ,

Evoe, recenti mens trepidat metu,
Plenoque Bacchi pectore turbidum
Laetatur! Evoe! parce, Liber!

Parce ‚ gravi metuende thyrso!

Fas pervicaces est mihi Thyiadas,
Vinique fontem ‚ lacus & uberes
Cantare rivos, atque truncis
Lapsa cavis iterare mella.

Fas δι beatae conjugis additum
,Stellis honorem, tectaque Penthei
Disiecta non leni ruina,
Thracis& exitium Lycurgi.

Tu flectis amnes, tu mare barbarum:
Tu separatis uvidus in jugis
Nodo coerces viperino
Bistonidum fine fraude crines:

Tu , cum parentis regna per arduum
Cohors Gigantum scanderet impia,
Rhoetum retorsisti leonis
Unguibus, horribilique mala:

10

20

